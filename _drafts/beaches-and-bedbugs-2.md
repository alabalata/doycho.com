---
layout: post
title:  "Ден 6: Плажче и дървеници"
date:   2018-01-15 00:47:00 +0200
categories: travel central-america
excerpt_separator: <!--more-->
---

Действието се случва на: **15.12.2017г.**

За днес си бяхме запазили разходка тип day-trip с някаква местна агенция. С човека в офиса обсъждахме биткойни, а гида ни беше веселият Ed. Местен, живял в щатите и с  перфектен английски.

<!--more-->

В групата ни имаше шест американеца. Две млади двойки и една възрастна. Дори не се опитахме да се сдружим тях :) Цялото нещо беше два часа и половина път до островче с бусче и лодка. На острова имаше публичен плаж с изключително ситен пясък. Та имахме обяд от плодове, зеленчуци и хляб. Както и напитки - бира, вода, коли. Всичко това струваше по $80 на човек. Само по себе си беше много яко, но изключително скъпо!

Около островчето имаше удобни скали, удобни за гмуркане със шнорхел. Това и правехме с Йо. А верето учехме да плува. От пълен страх от водата я докарахме до възможност да се движи бавно по гръб. Май е успех за един следобед? Ще питам Жоро, ако го видя скоро.

Вечерта се домъкнахме в хостела доста изморени. За нещастие имахме интересни новини. Давид, домакина в хостела се появи докато вечеряхме и започна да ни обяснява как са намерили дървеници на нашия етаж на хостела и как можело да ни преместят следващата нощ, не тази. За да могат да пръскат против дървениците. Нашето предложение беше, че не би трябвало даи ма при нас т.е. Не сме нахапани, а вече бяхме спали две вечери в тези легла. Е, имаше дървеници. Всяка малка дупчица за винтове в леглото беше пълна с тях. Явно не са били гладни точно тези две нощи. Бих предположил, че скоро е имало други туристи, които да ги нахранят.

През същият ден се бяхме запознали с приятна германка, която говореше испански и от няколко месеца живее в Ходурас и се опитва да развие бизнес. По някаква причина тя имаше телефона на Давид и успя да ни преговори преместване в караваната на хостела. Хоп-хоп и преместихме възглавници и чершафи там. Тясничко за трима и се наложи да спя на пода, но по-добре от дървениците! Забавно беше, че караваната не се заключваше, някой прозорци не се затваряха и се люлееше от вятъра. Най-големият минус на преживяването беше, че на следващата сутрин си забравих кърпата в хостела. В желанието да нямам нищо общо с дървениците :(

_Това е част от поредицата ми, описваща мислите ми по време на скорошната ми почивка в Централна Америка. Начало на поредицата и описание можете да намерите [тук]({{ site.baseurl }}{% post_url 2018-01-15-01-central-america-intro %})._

[Следващият ден ->]()
