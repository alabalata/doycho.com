---
layout: post
title:  "Ден 10: Сан Хосе"
date:   2018-01-15 00:58:00 +0200
categories: travel central-america
excerpt_separator: <!--more-->
---

Действието се случва на: **19.12.2017г.**

Това ни беше първото ранно ставане. Наистина ранно. Беше ми изключително лесно. Направо не мога да разбера как се получи така. Както ни бяха казали “всички говорят английски”, така решихме да звъннем на таксиметрите рано сутринта. Разбира се получихме вече познатото “no Ingles” на всички номера. Толкова за страхотното им образование! В крайна сметка Йо обясни на полу-испански какво искаме. Мислехме, че са ни затворили без да ни разберат. Но в крайна сметка в края на черния път ни чакаше такси. Стигнахме до автогарата, дадохме на шофьора около 2500 колона. 1000 повече от колкото искаше. Йо се е почувствала щедра :)

<!--more-->

Взехме билетите и зачакахме автобуса. Започнаха да се стягат и местните в техните пикап-таксита. Като дойде автобуса се качихме на него. Веднага след това ни свалиха от него. Явно имало автобус в 05:00 и 05:01! И ние сме били в грешния.

След като се озовахме в правилния автобус последваха 8 ч. 30 м. път до San Jose. Не го видях много т.е. Проспах по-голямата част. Веднъж там, ни направи впечатление колко по-модерен град е от Голфито.

Вечерта се помотахме по препълнените улици за пешеходци. Освен тях, попаднахме и на битака. Но най-хубавите изненади бяха страхотния хостел с най-яките завивки и това, че почти всички наистина говореха английски.

И отново легнахме рано т.е. Ни очакваше още по-рано ставане. За пръв път от много време имахме и топла вода, и сешоар! Уха!

_Това е част от поредицата ми, описваща мислите ми по време на скорошната ми почивка в Централна Америка. Начало на поредицата и описание можете да намерите [тук]({{ site.baseurl }}{% post_url 2018-01-15-01-central-america-intro %})._

[Следващият ден ->]()
