---
layout: post
title:  "Ден 7: Път към Голфито"
date:   2018-01-15 00:49:00 +0200
categories: travel central-america
excerpt_separator: <!--more-->
---

Действието се случва на: **16.12.2017г.**

За деня имаше четиристъпков план. Първо, автобус до Давид, после автобус до границата, преминаване на границата пеша и след това автобус до Голфито. Първата стъпка беше лесна. $1.75 и сме в Давид. От там викача на пътници лесно помогна да намерим правилното бусче до границата. На стойност $2.75.

<!--more-->

Преминаването на границата беше мъчително най-вече заради горещината и заради това, че бяхме с всички раници и багаж. По принцип изглежда, че човек може да ис мине покрай границата както си поиска. Никой няма да ти обърне внимание. Трябва сам да си намериш гранините власти и да си търсиш печатите. А те са тооолкова бавни, преглеждат паспортите по 5 мин. Все едно четата книга. Интересно беше, че когато влизаш в Costa Rica ти искат резервиран билет за транспорт за излизане, както и мястото на което ще спиш.Понякога не го правили, но за нас решиха да проверят всичко. От самата граница си търсихме автобус за Golfito. Изненадващо беше, че автобусите тръгват от между двете граници. Тоест, трябва да преминеш границата и да се върнеш обратно за да вземеш автобуса. Яко странно! Пък автобуса за Голфито струваше 1200¢ (колона), което в около $2.30. Като за първи автобус в Costa Rica беше по-зле от панамските. И основна разлика се оказа, че се плаща на влизане в автобуса, а не на излизане.

Както и да е, дотътрихме се много бавно до градчето. Полузаспали, уморени от жегата и аз с леко главоболие. Пак от жегата предполагам. Градчето е издължено по крайбрежието, има само една главна улица и е на няколко “островчета” от сгради, разделени от почти празни пространства. Има малко летище и пристанище.

Нашият хостел беше в началото на градчето, но ние го изпуснахме и слезнахме чак в края на линията. Което беше на 5км. От нашия хостел. Поради което избрахме да си вземем такси. Общо 5$, което беше почти толкова колкото автобуса от границата! Оказа се, че таксиметъра не знае адреса. Човек би казал, че ще е лесно в град с една улица и три разклонения. Но не би! След като проведе разговор с централата (при това дългичък и с доста обяснения) май разбра и хвана единственото отклонение в околността и ни закара.

Хостела се оказа супер красив, просторен и добре направен. Представлява голяма къща, със собствен пристан, няколко огромни тераси, гледащи към океана и купища от различни начини ад стигнеш от място до място. Доста объркващо. Веднъж там заспах и бях неприемащ и непредаващ за час-два.

Вечерта се разходихме до центъра, срещнахме се с Ели и Яна, които доброволстват тук, както и Марто, който беше дошъл ден-два по-рано. Взехме си по бира от Mega Super маркета и нарушихме местните обичаи. Явно почти всички хора наоколо са адвентисти на седмия ден и почти никой не пие. Религиозният фанатизъм явно е добре застъпен в централна Америка.

_Това е част от поредицата ми, описваща мислите ми по време на скорошната ми почивка в Централна Америка. Начало на поредицата и описание можете да намерите [тук]({{ site.baseurl }}{% post_url 2018-01-15-01-central-america-intro %})._

[Следващият ден ->]()
