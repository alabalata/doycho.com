---
title:  "Ден 1: Панама Сити"
date:   2018-01-17 22:09:00 +0200
categories: travel central-america
---

![Panama City panorama]({{ "/assets/central-america-trip/panama-city-pano.jpeg" | absolute_url }})

Действито се случва на: **10.12.2017г.**

Единайсет часовият полет се окоза 9 часа и 30 мин. Също така самолета беше почти празен. Бих казал, че нямаше и 30% заетост. Това позволи на повечето хора да спят на по 2-3 седалки. Дългите полети могли да бъдат приятни :)

<!--more-->

След няколко итерации на сън-филм-храна, сън-филм-храна се добрахме до Панама. Там ни посрещна много добре подредена  огромна (!) опашка за паспортен контрол.

След 36 часа без нормален сън се озовахме пред летището на Панама - Tocumen.

След среднодълго пазарене с таксиметровите си намерихме лицензирани от летището, които се съгласиха, че за 3-ма човека могат да ни закарат за $35. Изобщо не ни се прие аргумента, че няма значение колко хора ще превозят. Поне удобното тук е, че навсякаде приемат долари. Доста е лесно, когато местната валута е завързана към долара едно-към-едно.

Добре вече сме пред хотела ни. Кварталът е малко мръсничък, около голяма и важна спирка сме. Пълно е с автобуси и хора, отиващи насам-натам.След неравна борба с вратата се оказваме вътре. Дават ни ключ хоп-хоп качваме се в стаята си. Номер 609. Отваряме вратата и първото, което виждаме- само едно двойно легло. Както може да се предположи с Верото и Йо бяхме резервирали 3 легла. После обаче, малко помалко започваме да осъзнаваме, че тази стая е обитавана. Най-издайническия факт беше купчината гащи на бюрото. Интересно! Отворени куфари, обувки и т.н. Ох! Дали са ни ключ за чужда стая. Оказа се, че нашата е 606. Както може да се очаква, това не повиши много вярата ни в сигурността на мястото! Истинската ни стая се оказа леко опърпана, износена, с особена врата на банята. Но със страхотна гледка!

Оставихме ис нещата и бързо се отправихме навън, да разгледаме околностите! Тръгнахме по пешеходна улица “Central”. Основните ни впечатления са, че няма много отворени магазин, тъмно е и всичко е в ремонт. Всичко ни се виждаше криминално и опасно. Основаната цел на излизането ни е да си намерим местенце за храна, избрано от FourSquare. Лошото е, че всички улици в тази посока са супер тъмни. Не само, че няма улично осветление, няма никаква светлина! Все едно целият квартал няма ток! След няколко опита да заобиколим тъмните места се оказа, че харесаният ресторант е точно в тъмната зона. Виждаше ни се, че е в средата. Няколко “опасни и кръвожадни субекта” ни подсвирнаха с викове “минавайте, няма проблем” за една от тъмните улици. Все пак се отдалечихме и намерихме друго местенце. Там установихме няколко неща: храната е много вкусна, аз нямам идея как изглежда Пикасо и всчъщност сме пристигнали точно навреме за огромни, грандиозни и дълги фойерверки. Нашето местенце се оказа на перфектно място за гледане.

На връщане се оказа,че тока е бил спрян заради фойерверките, кръвожадните субекти са група деца и тъмните улички всъщност не са лоши!

Както и да е, навръщане от там тръгнахме по друга съмнителна улица. Полицаи има навсякъде, а колите им са направо бронирани фордове. Доста впечатлителни.

{% include central-america-post-footer.html %}
