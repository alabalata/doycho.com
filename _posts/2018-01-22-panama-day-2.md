---
title:  "Ден 2: Разходка на светло"
date:   2018-01-22 22:00:00 +0200
categories: travel central-america
---

![Panama City Street Art]({{ "/assets/central-america-trip/panama-day2-coverart.jpeg" | absolute_url }})

Действито се случва на: **11.12.2017г.**

И дойде първата ни сутрин в нова и интригуваща страна. Която дори [ни посрещна със заря]({% post_url 2018-01-18-panama-day-1 %})! Всичко подсказваше, че ще ни върви по вода. В случаят водата включваше и обещание за гръмотевична буря със силни дъждове. Разбира се, прегледахме всички възможни прогнози с надеждата, че поне една от тях ще е благосклонна, но никакъв късмет. Всички бяха единодушни. Нищо, подготвени с кой каквото има, се понесохме навън в търсене на най - интересните неща в града. Сравнително обнадеждаващо беше, че поне сутринта все още беше слънчево и не нямаше надвиснали буреносни облаци.

<!--more-->

_И тук ще трябва да спра за малко хронологичното разказване на нашите дни. Мисля, че е вече момента да поразмишлявам за това какво всъщност целя с тази серия от статии. На кого са нужни? Какво ще постигнат? Няма да стана мястото за полезна информация по който и да е въпрос, свързан с тези места. Не мога да се съревновавам с Уикипедия или [Wikivoyage](https://www.wikivoyage.org/) по никакъв начин. Има и купища [други блогове](https://thesociablemeerkat.wordpress.com/), всеки от които ще разказва на по - широко за всяко конкретно място. Трудно ще бъда убеден и, че уменията ми на разказвач са толкова добри, че да задържат читателите. Няма да се намерят и [взимащи дъха снимки](https://www.facebook.com/TheSociableMeerkat/). Все пак снимам с телефон. Значи защо изобщо? Това което пиша трябва да може да се чете и от хора, различни от близките ми приятели и семейство, нали? По тази причина ще се опитам да поръся разказите с колкото се може повече "полезна информация". Това ще включва цени на различни стоки и услуги, начини за стигане от място до място, неочаквани обичаи и други за които се сетя. Надявам се това да даде някаква стойност на статиите. Сега, след като се разбрахме за това - обратно към разказа!_

Плана за деня беше амбициозен. Да разгледаме историческата стара част на града и след това да направим същото с новата и пълна с високи сгради част. В гръмотевична буря. Какво може да се обърка? Започнахме с разходка по [същата пешеходна улица](https://www.openstreetmap.org/?mlat=8.95565&mlon=-79.53945#map=17/8.95565/-79.53945) от предишната нощ, в посока стария град. Всъщност се казва Avenida Central и наистина се оказа мястото, на което се случват нещата. Удобно започваше от пред [входа на хотела ни](https://www.openstreetmap.org/?mlat=8.96015&mlon=-79.54073#map=18/8.96015/-79.54073). Веднага след като тръгнахме по нея забелязах няколко неща.

* Наблюдение едно: много по-оживено е. Няма нищо общо с вечерта. Има купища хора, всеки тръгнал по работата си и много приятно никой не ни обръща внимание. Всяка мрачна и тъмна фасада се е превърнала в магазин, закусвалня, банка, административна сграда или нещо друго полезно. Има и всякакъв избор от мобилни улични търговци, които продават от лотария до кафе от каничка!
* Наблюдение две: закуските са супер вкусни. Минавайки още пред пред първата улична закусвалня миризмата беше по - примамлива от песен на русалка. Не продължихме напред преди да сме награбили поне една или две палачинки. Точно за такива места е много удобно човек да носи купища едно-доларови банкноти със себе си. През цялото време на опашката се притеснявах, че с на практика несъществуващият ми испански ще забавя хората зад мен, които също вероятно са главни. Нямаше да е яко и да нямам дребни!
* Наблюдение три: непрогледно тъмните странични улички от предишната вечер се оказаха изрисувани със страхотни картини. Не мога да ги нарека просто графити, за това ще използвам "картини". Покриваха повечето от стените и нямаше следи от безсмислен вандализъм по тях. Заглавната картинка на тази статия е точно една от тези стени.

<!-- bookmark -->

Старият град е много шарен, спретнат и пълен с мини паркчета. Впечатление прави, че всички карат чисто нови коли. Поне ако се съди по регистрацията. Само таксиджиите имат по-стари и учукани. Туристическите кафета предлагат кафе и чай за по $2-3, закуска от $5-6. Което е доста спрямо цените, които местните плащат. Например закуска в някаква улична закусвалня тип софийска баница е максимално $1. И тогава става въпрос за местенце за ядене, чиния от керамика, прибори и т.н.

Някъде по това време осъзнахме, че сме на топло. Рязката горещина ме накара да си спомня, че крема за слънце и шапката трябва да се използват, не само да се разнасят в раницата. Но шапката ми беше зле така и така, така че исках по-яка.

Някъде по площадите стана забавната снимка на Йо и Верето. Напълно случайно. Мисля, че беше на площада на независимостта. Поне със сигурност имаше статуя на Боливар и сцени от живота му. След това тръгнахме към централната част на града. Тази, обсипана с небостъргачи. Решихме да отидем пеша, за да може да разгледаме града. Ясно се виждаше как кварталите преминават от бедни (близо до стария град) към средна класа, към богати и небостъргачи. Някъде тук решихме да обядваме. Резултатът беше много скъп обяд в мол. Беше неразличим от софийските. След това решихме да снимаме града от високо. За целта се вмъкнахме в Hard-Rock Hotel и активно правещи се на гости се качихме на последния етаж. Там имаше удобни платформи с прозрачни прегради. Явно предназначени за вечерни fancy партита. По пътя вдяхме китарите на Roger Waters и Lita Ford :) Поснимахме на върха и никой не ни обърна внимание.

Дойде време за пътя на обратно. Решихме да е по крайбрежната улица тип Malecon. Но се оказа, че е повече тип Miami с лента за велосипедисти и колоездачи. Но пак си беше яко. След 4-5 км., внезапни еноти и пълна липса на обещаната гръмотевична буря се озовахме обратно в стария град. Там избегнахем зъл викачза ресторант със схема. Сменихме със съседната семейна и яка пицария и се прибрахме за сън.

## Infobox: Храна

Всички тук нагъват яко бургери. Във всяко заведение имаше такиваи почти нищо друго. В мола бяха 6-7 бургерджийници. Освен тях, другият избор е спагети и пица. Никакви манджи от какъвто и да е вид!

_Това е част от поредицата ми, описваща мислите ми по време на скорошната ми почивка в Централна Америка. Начало на поредицата и описание можете да намерите [тук]({{ site.baseurl }}{% post_url 2018-01-15-01-central-america-intro %})._
